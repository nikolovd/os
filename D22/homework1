Въпрос:
Къде се съдържат паролите на потребителите на дадена Linux машина. Обяснете синтаксиса.

Достъпът до всяка Linux система става чрез потребителски акаунт. 
Всеки потребител сам си избира потребителско име и парола. 
Тези действия се осъществяват през администраторски акаунт, наречен root.
Цялата информация за потребителите се съхранява във файла /etc/passwd.
Редовете в този файл имат строго определен формат:
username:password:userID:groupID:comment:home_directory:login_comm
Операционната система записва паролата във второто поле в кодиран вид.

Поради проблеми със сигурността паролата се записва в друг файл, наричан shadow password fail, който се намира в /etc/shadow
Въпреки, че преобразуването на паролата до нейния кодиран вариант е кратковременна операция, то обратната операция отнема много време. 
Полето за парола може да се използва и за ограничаване на достъпа. Това става, като се въведе * на мястото на кодираната парола. Това се използва за потребителски имена като nobody или lp. Обратно, ако това поле се остави празно, то дадения потребител ще може да се включва в системата без парола.

Всяка Линукс дистрибуция притежава вградени програми за добавяне, премахване и промяна на потребителите.
 Най-простия начин е ръчното редактиране на passwd файла. Това обаче може да предизвика непредвидими ситуации, ако се допусне грешка. В този случай полето за парола се оставя винаги празно, а паролата се добавя след това. 
При ръчна промяна на passwd може да се използва командата vipw . Тя извиква специална версия на редактора vi, която следи промените във файловете да бъдат направени така, че да не се достига до повреда на файловете. 
Освен това може да се използват командите adduser или useradd (за добавяне на потребители), userdel (за премахване на потребители) и usermod (за промяна на детайлите на потребителя).
